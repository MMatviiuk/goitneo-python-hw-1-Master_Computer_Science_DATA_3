# goitneo-python-hw-1-goitneo-python-hw-1-Master_Computer_Science_DATA_3

Завдання

1. Реалізація функції для виведення списку колег, яких потрібно привітати з днем народження на тижні.

2. Написання бота-асистента, яки зможе розпізнавати команди, що вводяться з клавіатури, та буде відповідати відповідно до введеної команди.
   
Загальнi критерії приймання

Завдання виконані у точній відповідності до технiчного опису (рекомендацiї для виконання та критерії оцінювання).
В консолі відсутні помилки і попередження під час запуску бота.
Імена змінних і функцій - зрозумілі та описові.
Код відформатований та відповідає стандарту PEP8.
Формат оцінювання
Оцінка від 0 до 100

Стислий опис технічного завдання

Завдання 1
На першому етапі вам потрібно реалізувати функцію для виведення списку колег, яких потрібно привітати з днем народження на тижні.

У вас є список словників users, кожен словник у ньому обов'язково має ключі name та birthday. Така структура представляє модель списку користувачів з їх іменами та днями народження. Де name — це рядок з ім'ям користувача, а birthday — це datetime об'єкт, в якому записаний день народження.

Ваше завдання написати функцію get_birthdays_per_week, яка отримує на вхід список users і виводить у консоль (за допомогою print) список користувачів, яких потрібно привітати по днях на наступному тижні.
Користувачів, у яких день народження був на вихідних, потрібно привітати в понеділок.
Функція виводить користувачів з днями народження на тиждень вперед від поточного дня.
Тиждень починається з понеділка.

Критерії оцінювання
Функція get_birthdays_per_week виводить імена іменинників у форматі:
Monday: Bill Gates, Jill Valentine
Friday: Kim Kardashian, Jan Koum

Завдання 2
Напишіть консольного бота помічника, який розпізнаватиме команди, що вводяться з клавіатури, та буде відповідати відповідно до введеної команди.

БОТ ПОМІЧНИК ПОВИНЕН СТАТИ ДЛЯ НАС ПРОТОТИПОМ ЗАСТОСУНКУ-АСИСТЕНТА ЯКИЙ МИ РОЗРОБИМО В НАСТУПНИХ ДОМАШНІХ ЗАВДАННЯХ. ЗАСТОСУНОК-АСИСТЕНТ В ПЕРШОМУ НАБЛИЖЕННІ ПОВИНЕН ВМІТИ ПРАЦЮВАТИ З КНИГОЮ КОНТАКТІВ ТА КАЛЕНДАРЕМ.

У цій домашній роботі зосередимося на інтерфейсі самого бота.  Найпростіший і найзручніший на початковому етапі розробки інтерфейс - це консольний застосунок CLI (Command Line Interface). CLI достатньо просто реалізувати. Будь-який CLI складається з трьох основних елементів:

1. Парсер команд. Частина, яка відповідає за розбір введених користувачем рядків, виділення з рядка ключових слів та модифікаторів команд.
2. Функції обробники команд - набір функцій, які ще називають handler, вони відповідають за безпосереднє виконання команд.
3. Цикл запит-відповідь. Ця частина застосунку відповідає за отримання від користувача даних та повернення користувачеві відповіді від функції - handler-а.
   
На першому етапі наш бот-асистент повинен вміти зберігати ім'я та номер телефону, знаходити номер телефону за ім'ям, змінювати записаний номер телефону, виводити в консоль всі записи, які зберіг. Щоб реалізувати таку нескладну логіку, скористаємося словником. У словнику будемо зберігати ім'я користувача як ключ і номер телефону як значення.

Обробку помилок в цьому домашньому завданні залиште на свій розсуд, бо в наступному домашньому завданні ми додамо обробку помилок через декоратори.

Критерії оцінювання:

Бот повинен перебувати в нескінченному циклі, чекаючи команди користувача.

Бот завершує свою роботу, якщо зустрічає слова: "close" або "exit".

Бот не чутливий до регістру введених команд.

Бот приймає команди:

"hello", та відповідає у консоль повідомленням "How can I help you?"

"add username phone". За цією командою бот зберігає у пам'яті, наприклад у словнику, новий контакт. Користувач вводить ім'я username та номер телефону phone, обов'язково через пробіл.

"change username phone". За цією командою бот зберігає в пам'яті новий номер телефону phone для контакту username, що вже існує в записнику.  

"phone username" За цією командою бот виводить у консоль номер телефону для зазначеного контакту username.

"all". За цією командою бот виводить всі збереженні контакти з номерами телефонів у консоль.

"close", "exit" за будь-якою з цих команд бот завершує свою роботу після того, як виведе у консоль повідомлення "Good bye!" та завершить своє виконання.

Логіка команд реалізована в окремих функціях і ці функції приймають на вхід один або декілька рядків та повертають рядок.

Вся логіка взаємодії з користувачем реалізована у функції main, всі print та input відбуваються тільки там.
